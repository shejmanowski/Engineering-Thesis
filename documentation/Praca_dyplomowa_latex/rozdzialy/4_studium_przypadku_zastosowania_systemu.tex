\chapter{Studium przypadku zastosowania systemu}
Tak jak wcześniej zostało opisane, w obliczu rosnącej potrzeby dbania o zdrowie
psychiczne, aplikacje wspierające odporność stają się niezastąpionym narzędziem
w codziennym funkcjonowaniu. Niniejszy rozdział skupia się na kluczowych
aspektach dotyczących aplikacji, przeprowadzając szczegółową ocenę jej
użyteczności poprzez odpowiedzi użytkowników w ankiecie. 

Na wstępie przedstawione zostaną cele projektowanego formularza, jak dostosowano
pytania aby dowiedzieć się, w jaki sposób aplikacja wpływa na odporność
psychiczną użytkowników oraz czy korzystanie z niej jest intuicyjne. Opisana
będzie struktura pytań, kryteria doboru uczestników i sposób przeprowadzenia
badania.

W ostatniej części rozdziału, omówione zostaną wyniki ankiety i ich analiza.
Ważne jest, aby na podstawie tak przeprowadzonego kwestionariusza wyciągnąć
dalsze wnioski. Wyszczególnić mocne strony, które posiada aplikacja, co
przekonuje użytkowników do korzystania z niej. Z drugiej strony istotne jest
uświadomienie, jakie elementy wymagają poprawy lub co należy dodać, aby zyskać
nowych, potencjalnych interesariuszy. Te wnioski będą stanowiły fundament dla
dalszych działań nad udoskonaleniem aplikacji oraz dostosowaniem jej do potrzeb
użytkowników.

Studium przypadku prezentowane w tym rozdziale ma na celu nie tylko ocenę
obecnej użyteczności aplikacji, lecz również dostarczenie konkretnych wskazówek
do optymalizacji i dostosowywania narzędzia do realnych oczekiwań oraz
doświadczeń użytkowników.

\section{Założenia i przebieg}
\subsection{Cele ankiety}
Podczas tworzenia ankiety dotyczącej działania aplikacji ważne jest, aby nie
skupiać się jedynie na użyteczności, ale także na intuicyjności. Wiele aplikacji
może być bardzo wartościowych, jednak przez brak łatwego i przejrzystego
interfejsu mogą zniechęcać do korzystania z niej. Takie właśnie cele były główną
wartoscią podczas doboru pytań. 

Formularz został dostosowany pod kątem konkretnych doświadczeń związanych z
odpornością psychiczną. Zadaniem jest zrozumienie, w jaki sposób użytkownicy
postrzegają wpływ aplikacji na ich odporność psychiczną i zdolność radzenia
sobie ze stresem, presją, czy trudnościami życiowymi. Zaobserwowanie
subiektywnych doświadczeń interesariuszy w kontekście konkretnych modułów,
funkcji i treści ma posłużyć rozpoznaniu obszarów, które są szczególnie
efektywne w kształtowaniu odporności psychicznej.

Drugim kluczowym obszarem są pytania dotyczące intuicyjności korzystania z
aplikacji. Kwestionariusz bada, czy interfejs użytkownika jest postrzegany jako
intuicyjny, czy menu i funkcje są zrozumiałe, a proces korzystania z aplikacji
jest pozbawiony zbędnych trudności. Oceniane będą zdolności użytkowników do
swobodnego poruszania się po aplikacji, korzystania z funkcji oraz szybkiego
odnajdywania poszczególnych elementów. Ma to na celu identyfikację obszarów,
które mogą wymagać poprawek w dziedzinie interakcji użytkownika z systemem.

Zatem ogólnym zadaniem przeprowadzanej ankiety jest uzyskanie kompleksowego
zrozumienia doświadczeń użytkowników korzystających z aplikacji Good Mentality,
wpływu systemu na skuteczność wzmacniania odporności psychicznej. Poprzez
połączenie tych dwóch aspektów, możliwe będzie dążenie do stworzenia wizji,
umożliwiającej dostosowanie aplikacji tak, aby nie tylko efektywnie wpływała na
odporność psychiczną, lecz także była łatwa w użyciu i dostępna dla szerokiej
grupy użytkowników. 

\subsection{Struktura pytań}
Pytania zadawane w ankiecie można podzielić na trzy rodzaje, które zostały
opisane w niniejszej części:
\begin{description}
    \item[Ogólne działanie systemu:] Pytania dotyczące ogólnego działania
    systemu są skoncentrowane na doświadczeniach i odczuciach użytkowników.
    Próba zobrazowania całokształtu działania aplikacji, czy moduły są
    zintegrowane ze sobą i czy korzystanie przyniosło pozytywne rezultaty, jest
    niezwykle istotna w kontekście analizy. Przykładowe pytania: "Czy
    korzystanie z aplikacji wpłynęło na Twoją zdolność radzenia sobie ze
    stresem? Jeśli tak, opisz pozytywny wpływ.", "Czy działanie aplikaci było
    spójne (czy występowały pojedyncze niespójności w interfejsie lub
    tematyce)?"
    \item[Intuicyjność:] Drugi obszar, który jest poruszany podczas aniekty
    dotyczy doświadczeń użytkowników z wytworzonym interfejsem oraz mechaniką
    aplikacji. Pytania pozwalają uzyskać informacje na temat przemyśleń
    interesariuszy o łatwości odnajdywania potrzebnych funkcji, trudnościach w
    nawigacji oraz czy to co widzą jest dla nich przyjazne i zrozumiałe.
    Przykładowe pytanie: "Czy uważasz, że nawigacja między modułami jest łatwa i
    zrozumiała?"
    \item[Skuteczność poszczególnych modułów:] Ważne jest również stwierdzenie,
    czy poszczególne elementy aplikacji pozytywanie wpływają na budowanie
    odporności psychicznej oraz czy treści dydaktyczne umieszczone na stronie
    okazały się pomocne. Dzięki temu można określić które moduły są szczególnie
    istotne dla użytkowników, czy pomagają wpłynąć na pozytywny efekt płynący z
    użytkowania aplikacji. Przykładowe pytanie: "Czy moduł "Sennik" miał istotny
    wpływ na wspieranie Twojej odporności psychicznej?"
\end{description}
\subsection{Kryteria wyboru ankietowanych}
Aby móc dowiedzieć się potrzebnych rzeczy na temat funkcjonowania aplikacji i
jej wpływu na korzystających z niej ludzi, konieczny jest odpowiedni wybór grupy
ankietowanych. Umożliwi to uzyskanie kompleksowego obrazu doświadczeń
użytkowników związanych z systemem wspierającym wzmacnianie odporności
psychicznej. Podczas wyboru takowej grupy wzorowaliśmy się na wymienionych
głównych kryteriach:
\begin{description}
    \item[Różnorodność demograficzna:] 
    Aby aniekta miała odpowiednie znaczenie dla badania skuteczności działania,
    kluczowe jest zapewnienie reprezentatywności pod względem demograficznym.
    Ankieta obejmuje osoby o zróżnicowanym wieku, płci i poziomie wykształcenia.
    Różnorodność ta pozwala na uzyskanie globalnej perspektywy na wpływ
    aplikacji oraz łatwość użytkowania.
    \item[Doświadczenie z podobnymi narzędziami:] Ważne jest również uzyskanie
    informacji na temat działania systemu od użytowników, którzy pierwszy raz
    spotkali się z aplikacją tego typu oraz od wcześniej korzystających z
    podobnych. Różne poziomy doświadczenia ankietowanych z podobnymi aplikacjami
    wspierającymi zdrowie psychiczne pozwala na zrozumienie różnic w
    oczekiwaniach między różnymi grupami użytkowników.
    \item[Gotowość do dzielenia doświadczeń:] Kryterium to oejmuje gotowość do
    dzielenia się wrażeniami i spostrzeżeniami z korzystania aplikacji.
    Pozbawione sensu jest pokazywanie systemu i pytanie ludzi, którze nie są
    chętni do podzielenia się swoim zdaniem. Badanie angażuje tylko osoby
    skłonne przekazać nam swoje uwagi, odczucia, przemyślenia, pozytywne i
    negatywne aspekty aplikacji.
    \item[Zróżnicowane potrzeby zdrowotne:] Celem ankietyzacji jest między
    innymi poznanie wpływu aplikacji na odporność psychiczną użytkowników. Wielu
    cennych wiadomości pozwoli uzyskać przepytanie osób, które posiadają
    zróżnicowane potrzeby zdrowotne. Badanie uwzględnia osoby, które są narażone
    na zwiększony stres, lęki, ale także te nieposiadające problemów, a jedynie
    chcą działać prewencyjnie. Pozwoli to na zrozumienie, jak aplikacja
    odpowiada na różne potrzeby użytkowników. 
\end{description}
W przypadku badania aplikacji, która wpływa na ludzką psychikę, wzmacniając jej
odporność, zakres tematyczny oraz możliwe różne odbieranie funkcjonalności
skłania do zaangażowania odpowiedniej liczby ankietowanych. Ostateczna liczba
uczestników nie może być zbyt mała, gdyż nie dałoby to adekwatnych i
nieprzekłamanych wyników. W przypadku tego kwestionariusza uzyskanie 10 osób
chętnych do podzielenia się swoim zdaniem pozwoliło na uzyskanie odpowiedzi
zróżnicowanych pod względem nie tylko demograficznym, ale także potrzeb
zdrowotnych i zaawansowania w korzystaniu z z podobnych systemów. Dzięki temu
można dokładnie zrozumieć różne perspektywy i bardziej precyzyjnie wysnuć
wnioski na temat użyteczności i wpływu aplikacji na odporność psychiczną.
Dodatkowo takie zróżnicowanie sprawia, że uzyskane wyniki są bardziej
reprezentatywne dla ogółu użytkowników aplikacji.

\subsection{Sposób przeprowadzenia badania}
Po zapoznaniu sie wybranych osób z działaniem systemu i jego funkcjonalnościami,
zostali oni poproszeni do wypełnienia wcześniej przygotowanego formularza. Ze
względu na to, że użytkownicy mieszkają w różnych częściach Polski, ankieta
musiała zostać udostępniona online przez określony czas. Zasada anonimowości
została starannie zachowana, co miało zwiększyć uczciwość i otwartość
udzielanych odpowiedzi. Dodatkowo, w procesie przeprowadzania badania,
skoncentrowaliśmy się na zbieraniu danych w sposób, który minimalizuje
zakłócenia wynikające z zewnętrznych czynników, zapewniając tym samym, że
zebrane informacje są jak najbardziej obiektywne.



\section{Analiza wyników}
Analiza wyników ankiety stanowi kluczowy etap naszego badania nad poprawnością
działania aplikacji wspierającej odporność psychiczną. Wśród wielu odpowiedzi,
kryją się cenne rady i wskazówki dotyczące efektywności działania systemu. W
niniejszej części przyjrzymy się zgromadzonym informacjom, starając się
zidentyfikować pozytywne aspekty oraz obszary wymagające potencjalnych popraw.
Analiza obejmuje wczesniej opisane kategorie, które zostałty wybrane. Jako efekt
rozważań uzyskano głębokie zrozumienie, w jaki sposób aplikacja wpływa na
odporność psychiczną oraz jakie kroki można podjąć w przyszłości w celu
udoskonalenia aplikacji. Przejście przez wyniki ankiety umożliwi ukierunkowanie
działań, jakie zostaną podjęte, dostosowując system do potrzeb interesariuszy.
Znalezienie optymalnego balansu między identyfikacją mocnych stron, a
jednoczesnym rozpoznaniem obszarów do poprawy, jest kluczowe dla dążenia do
dostarczania narzędzia skutecznego i zaspokajającego różnorodne potrzeby
użytkowników w zakresie zdrowia psychicznego. 

Na podstawie analizy odpowiedzi, wynikających z przeprowadzonego badania,
wyróżniono kilka pozytywnych aspektów:

\begin{description}
    \item[Intuicyjność interfejsu i łatwość obsługi:] Odpowiedzi potwierdzają,
    że stworzony interfejs użytkownika można uznać za intuicyjny. Dodatkowo menu
    oraz poszczególne funkcjonalności są postrzegane za łatwo dostęne. To
    kluczowy pozytyw, sugerujący poprawną implementację części frontendowej.
    Oznacza to, że użytkownicy doświadczają płynnego korzystania z systemu.
    \item[Efektywność w Kształtowaniu Odporności Psychicznej:]Jednoznacznie
    stwierdzono pozytywny wpływ działania aplikacji na stan psychiczny
    użytkowników. Oznacza to, że wyszukane treści oraz moduły wydają się być
    skutecznym narzędziem we wspieraniu odporności psychicznej.
    \item[Wygoda w Korzystaniu z Poszczególnych Funkcji:] Użytkownicy wskazali
    konkretne funkcje, kóre ich zdaniem są szczególnie skuteczne oraz wygodne w
    korzystaniu. Wnioski wyciągnięte z analizy odpowiedzi sugerują, że te
    elementy są nie tylko łatwo dostępne, ale także istotnie przyczyniają się do
    poprawy ogólnej kondycji psychicznej.
    \item[Pozytywne Doświadczenia Użytkownika:]
    Szereg pozytywnych komentarzy od użytkowników podkreśla ogólne zadowolenie z
    korzystania z aplikacji. Odpowiedzi sugerują, że narzędzie spełnia
    oczekiwania oraz dostarcza pozytywnych doświadczeń.
\end{description}

Analizując odpowiedzi ankietowanych zaobserwowano kilka obszarów, które wymagają
poprawy lub dodania do istniejącego systemu:
\begin{description}
    \item[Personalizacja Doświadczenia Użytkownika:] Niektórzy użytkownicy
    wyrazili chęć większej możliwości personalizacji aplikacji.Jako jednen z
    częściej pojawiających się usprawnień określano opcję zmiany języka.
    Analizując to można dojść do wniosku, że faktycznie może to prowadzić do
    lepszego zrozumienia treści oraz umożliwuć aplikacji dotarcie do szerszego
    grona odniorców.
\item[Feedback i Interakcja:]
    W ankiecie pojawiłó się kilka sugestii dotyczących dodatkowych mechanizmów
    otrzymywania informacji zwrotnej i interakcji w aplikacji. Niektórzy
    użytkownicy zauważyli, że takie dodatkowe elementy mogą zwiększyć
    zaangażowanie i motywację do korzystania z systemu.
\end{description}

Podsumowując wyniki analizy zebranych odpowiedzi w ramach przeprowadzanej
ankiety, zostało zidentyfikowanych kilka pozytywnych aspektów związanych z
działaniem aplikcji. Interfejs użytkownika został oceniony jako intuicyjny, co
potwierdza poprawność projektu częśći frontendowej aplikacji. Menu oraz
funkcjonalności są postrzegane jako dostępne i łatwo przyswajalne nawet dla
użytkowników z małym doświadczeniem z tego typu aplikacjami. Przekłada się to na
płynne korzystanie z systemu i przyswajanie treści. Dobrze dobrane
funkcjonalności razem z odpowiednim interfejsem pozwalają użytkownikom na
odpowiednie działanie, które ma na celu wspieranie odporności psychicznej.
Pozytywne komentarze podkreślają ogólne zadowolenie z korzystania z aplikacji,
świadcząc o pozytywnych doświadczeniach użytkowników. Jednocześnie analiza
odpowiedzi ujawniła obszary wymagające poprawy. Wyniki badania dostarczają
cennych informacji na temat efektywności i użyteczności aplikacji. Pozytywne
doświadczenia użytkowników stanowią fundament, jednak identyfikacja obszarów do
poprawy jest równie istotna, mając na celu dalszy rozwój systemu.
